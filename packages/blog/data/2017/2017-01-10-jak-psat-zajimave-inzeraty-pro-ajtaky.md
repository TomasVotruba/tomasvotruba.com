---
id: 95
title: "Jak psát zajímavé inzeráty pro ajťáky"
perex: |
    Už pár let sleduji pracovní PHP trh z pozice programátorů i z pohledu firem. S oběma stranami mám dobrý vztah. Tuším, co potřebují a co je trápí. <strong>Vidím, že se navzájem chtějí, jen komunikace trochu vázne</strong>.<br><br>Původně z toho měl být feedback na inzeráty Jobs.cz a Skrz.cz. Při jejich čtení mě ale napadlo <strong>spoustu dalších tipů, o které se chci podělit</strong>.

deprecated_since: "August 2017"
deprecated_message: "This post is available only in Czech and whole website was moved to English."

lang: cs
---


## Čím začneme?

### Inzerát je reklamní článek, měl by vypadat jako od copywritera

Celý inzerát je jedno svádění. Na konci musíte kandidáta dostat do postele, tak aby se mu to líbilo. Až tak, že vám druhý den ráno napíše.

## Není to o vás, je to o tom, kdo vás hledá

Spousta inzerátu je psáno spíše jako sebeprezentace firmy - co umí, v čem je nejlepší a co dokázala. **Lidi čtou, protože chtějí něco pro sebe** - informace, peníze nebo zábavu. **Co z pracovní pozice budou mít, hledají hned na začátku. Dejte jim to do první třetiny!**

### Buďte upřímní

Uvádějte jen technologie, které opravdu máte. Ne ty, které plánujte nebo chcete, ale ty které opravdu máte. Když vám na pohovor přijde člověk, který se těší na PHP 7, a vy ho budete teprve nasazovat, začne mít pocit, že vaříte z vody.

**Text musí být upřímný, aby čtenář dostal to, co očekává. Jedině tak vám bude věřit a vrátí se k vám.**

### Kamarád taky rád

**Když u vás pracuje někdo šikovný, zmiňte ho v inzerátu**. Lidé půjdou spíše za kamarádem nebo někým v komunitě známým, než jen do firmy.

Sám si pamatuju tyhle dvojice (i když už tam někteří nepracují):

- Filip Procházka - DámeJídlo, Rohlík
- Ondrej Mirtes - Slevomat
- Patrik Votoček - Shipito
- Vašek Purchart - Lavito


### Řeknete si o feedback - dovnitř i ven

**1. Řekněte si o feedback v práci**

„Co tě nakonec dovedlo k nám místo ke konkurenci?“

**2. Dejte to přečíst někomu zvenčí**

Vaši zaměstnanci vás přirozeně vidí lépe než někdo, koho neživíte. Lidé zvenčí vám dají upřímnější zpětnou vazbu a spíše řeknou, co potřebují pro navázání vztahu.

**3. Které dvě věci se ti nejvíc líbí a které dvě bys zlepšil?**

Napište 3 lidem z cílovky. Tak máte šanci se dozvědět, jak působíte navenek &ndash; očima člověka, kterého hledáte.


### Svlékněte se

Ukažte, jak to doopravdy děláte. Důkaz místo slibů.

**Děláte open-source?** Ven s ním. Vím, že Skrz, Jobs, Slevomat, PeckaDesign nebo Shopsys mají balíčky na Githubu. Bohužel, ani u jednoho z inzerátů jsem odkaz nenašel.

Více informací mi může dát jenom náhled do zdrojáků aplikace. **Open-source je velmi podceňovaný hiring nástroj.**

### Prodejte své odlišnosti

Proto k vám lidi jdou, ne protože stejně jako ostatní děláte v PHP, Symfony, Nette a Doctrine.

### Příklady přitažlivých odlišností

Znám firmy, které:

- **Každý měsíc mají půldenní školení** - dobrovolné a na přání programátorů.

- Znám taky **„každý měsíc máme půldenní školení“**. To je ale povinné a zadání volí ředitel nebo jiné oddělení. Není větší pain, než být na školení „Jak dělat marketing na Instagramu“, když se chci naučit škálovat výkon přes sharding serverů.

- **Dávají každému ročně 10 000 Kč na vzdělání** a může si sám vybrat, jak je investuje.
- **Každý poslední pátek v měsící dávají programátorům možnost refaktorovat** jakoukoliv část kódu chtějí.


### Na velikosti a věku nezáleží

Pojmy jako junior a senior mi nedávají smysl. Proč?

Představte si, že máme 2 lidi, kteří hledají práci:

A. Senior může být **vývojář s 10 lety praxe**, zná 1 framework, který se učil sám a nechce zkoušet druhý, protože ten jeden mu stačí.

B. Junior může být **19letý borec** před výškou, který říká, že ještě žádný framework nenapsal, tak asi úplně nebude dobrej. To že umí Elastic, Doctrine, Nette a začíná se Symfony nevidí jako výhodu (true story).

**Koho byste vzali?**

A teď si vemzměte, že do inzerátu napíšte *Senior*. Který z nich se vám přihlásí? Lidé se podceňují a o programátorech to platí desetinásob. Myslete na to.

<img src="/assets/images/posts/2017/job-offers/attitude.jpg" class="img-thumbnail" alt="Attitude for skill">

Zmínil jsem všechno, co jsem chtěl, tak se teď pojďme podívat na konkrétní inzeráty.


## Co zlepšit na Jobs.cz

Konkrétně na [tomto inzerátu](http://lmc.jobs.cz/pridej-se-k-nam/detail/?id=G2-1151391350-aden_brand0&rps=186).

### Líbí se mi

- *A co tě u nás bude dělat šťastným?* - Parádní nadpis!

- „Místo CV nám klidně můžeš poslat jen link na tvůj profil na LinkedIn“ - super, použití běžného nástroje pro CV! Překvapuje mě, jak málo to vidím.

- Děláte open-source zaměřený na testování - někam bych tam [Stewarda](https://github.com/lmc-eu/steward) hodil.

- V práci máte velkou monitorovací obrazovku. Tu bych do inzerátu přidal. Určitě zaujme a ujistí, že to s testy myslíte vážně. Jinde říkají, že testují, ale když chcete vidět testy, tak nějak nejsou.


### Změnil bych

- Když čtu „znalost PHP 5“, říkám si: myslí 5.3 nebo 5.6? Mají tam projekty na všech těchto verzích? Buď bych napsal konkrétní verzi nebo jen PHP.

- Mezi „JS frameworky“ patří Angular 1 a 2, ReactJs, jQuery a další. Umím třeba Angular 1, ale nevím, jestli to stačí. Může se stát, že potřebujete právě někoho přes Angular 1, ale protože to není napsáno, tak se takový člověk nepřihlásí. Radši bych vypsal o které konkrétní chcete.

- Cokoliv po „spíš“ působí nejistě a nejasně. Upravil bych to do jednoznačného sdělení.


## Co zlepšit na Skrz.cz

Konkrétně na [tomto inzerátu](https://www.startupjobs.cz/nabidka/5101/senior-php-developer-ka-chces-proniknout-do-automatizace-v-projektu-postavenem-na-symfony)

### Líbí se mi

- Líbí se mi tučně zvýrazněné důležité texty, nadpisy působí přehledně a odkazy lákají ke klinutí.

- Pěkně a konkrétně rozepsané, co můžu získat:
    - „společné páteční snídaně“ &dash; mňam - k tomu fotku a už mě máte
    - „ovoce, zelenina, káva a čaj volně dostupné :)“
    - „jistotu, domácí prostředí, otevřený přístup, **otevřenou komunikaci**, **prostor k seberealizaci** i **vzdělání**, na kterém si hodně zakládáme“ - tučné body zní fakt dobře, klidně bych je rozepsal. Taky bych nezapomněl na vlastního hapiness managera.

### Změnil bych

- Spojení „tvrdě makat“ má dost negativní, těžký náboj a může zabarvit zbytek inzerátu. Sám si pod tím představuju přesčasy a nabourávání osobního života. Dokážu tvrdě makat, když v tom vidím smysl. **Pokud tam nějaký smysl je, přidal bych ho hned za tyhle slova.** Jde-li třeba o *důraz na kvalitu*: „Píšeš radši kvalitní kód s testy než bastl s technickým dluhem?“

- První 2/3 jsou o firmě, až pak je „Co za to“. Vyměnil bych pořadí a info o firmě zkrátil na  polovic. „Co za to“ zní obchodně a rázně. Použil bych spíš „Co pro tebe máme“.

- Ubral bych počet odkazů na polovic. Je jich tam docela dost a jako programátor nevím, jestli si je mám načít, jsou důležité pro práci nebo je to jen reference na nějaký produkt.


## Borci na konci

Na závěr na odlehčení 2 inzeráty, které se mi líbí.


### PeckaDesign jde do naha a ještě tě naučí

Tento inzerát najdeš ho na [www.delejcoumis.cz](http://www.delejcoumis.cz).

Co je killer? [Jeho zdrojáky jsou open-source](https://github.com/peckadesign/DelejCoUmis.cz). To mi umožní si snadno zjistit, jaká je úroveň kódu - jestli mu rozumím nebo jestli se tam mám co naučit. A v [`composer.json`](https://github.com/peckadesign/DelejCoUmis.cz/blob/master/composer.json) najdu používané technologie.

A **tohle je 100% výhoda proti všem ostatním inzerátům**:

<img src="/assets/images/posts/2017/job-offers/naucime-te.png" class="img-thumbnail">


### Lidská Síla hledá posilu

Zrovna včera mi padl do inzerát z LidskáSíla.cz:

Barevné a s logy - nemusím luštit text, **jen proskenuju loga**. Je to stručné a čtivé - mám z toho pocit, že se s nimi **půjde domluvit na čemkoliv a že mě ocení**.

Netušil jsem, že Startupjobs.cz umožňují stylování barev. Divím se, že tohle je 1. inzerát, který toho využívá.

> „Jeden obrázek řekne více než tisíc slov.“

<img src="/assets/images/posts/2017/job-offers/php7.png" class="img-thumbnail" alt="PHP 7.1 when stable">

Co jste z něj poznali? Já odhaduju, že:

- projekt jde s dobou &ndash; PHP 7.1 vyšlo v prosinci 2016
- je tam někdo, kdo ví, že první stable verze není tolik stable, protože není otestovaná v praxi


## A co se líbí tobě? Co zaujalo tebe, že jsi ve své současné práci?

Jaký inzerát tě zaujal a čím? Hoď mi link do komentářů, rád se mrknu. Díky.
