---
layout: post
title: "Jak se vypořádat s hejty v komentářích"
perex: "Na to se mě včera zeptal už asi pátý člověk. Jak se vypořádat s tím, když píšu článek, Tweetuju, prostě dělám bohulibou osvětu dobrým věcem, a někomu se to nelíbí a háže na mě špínu?"
---

Tenhle proces jsem se učil 1 rok jako maintainer [ApiGenu](github.com/apigen/apigen), kdy jsem s desítkami lidí vedl online-hate-wars a zjistil, že to nikam nevede. Pak jsem zkoušel jiné cesty. Úspěšnější.

Dnes ti je zkusím shrnout do 3 bodů. 


## 1. Zpracuju emoci

Ano, bolí to. Když napíšu návod, jak se vyrovnat s hatery, a někdo mi napíše, že JE TO BLBOST, bolí to. Dal jsem si s tím tolik práce a 
místo lajku dostanu facku. **Ve skutečnosti mi dává feedback. Při troše snahy i konstruktivní.**

Co mi teda chce sdělit za informaci? V 90 % případech:

- „Nerozumím tomu.“
- „Pochopil jsem to jinak, než jsi to myslel.“
- „Vidím to jinak.“

Nereaguju hned. Když se cítím nepříjemně, vracel bych stejnou emoci a stejnou bych dostal.

Dám si třeba hoďku pauzu.


## 2. Zajímám se

Chci zjistit, co toho druhého trápí. Dává mi zpětnou vazbu, ale ještě jí nerozumím. Je na mně, abych zjistil, jak mi to může pomoci napsat příště lepší článek.

### Jak můžu reagovat?

- „Je to totální blbost“ => S čím nesouhlasíš?
- „Takhle to nikdy nefunguje“ => Jak myslíš, že to fungovat může?
- „Seš debil“ => Proč si to myslíš?

Poslední reakce je na zvážení a vždycky záleží na kontextu situace. Ve většině případů je ale reakce **o něco konstruktivnější než první komentář**. A to mi stačí. **Odnesu si z toho víc, než kdybych mlčel nebo vracel emoci zpátky**.


## 3. Zvážím, jestli to stojí za to, a iteruju

Baby steps. Nečekám, že mi na mou první odpověď někdo napíše positivní/prorůstový/sendvičový feedback.
Někdy to trvá, někdy mám regresi, ale vzpomenu si na bod 1. Když to nejde, nechám to být, a zkusím odpověďět jinde. Třeba to půjde líp.

Často se pak dostaneme od potenciální hádky k tomu, že ten člověk pošle Pull-Request. A někdy zůstaneme u debila :)

**Zajímáte tě, jak snížit riziko hejtování už při psání článku?**

Dej vědět, třeba napíšu pokračování.


*P.S.: Pokud jsi ten, kdo špínu háže, mám pro tebe pár tipů, jak správně hejtovat - [Hejtování 101](https://youtu.be/D827D5ILfh8?t=156).*
