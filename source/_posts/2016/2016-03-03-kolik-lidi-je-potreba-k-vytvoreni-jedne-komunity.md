---
id: 6
layout: post
title: Kolik lidí je potřeba k vytvoření jedné komunity?
perex: "CEO České Symfony komunity. Vedoucí, evangelista, ten co dělá tu Symfony komunitu... Tak mi mnozí z vás občas říkají. Já se však pořád nemůžu zbavit pocitu, že za Symfony komunitou, tak jak ji známe v její dnešní podobě, nejsou vidět ty desítky dalších tváří, na kterých to celé stojí. Tváří lidí, kteří k ní přispěli malým či velkým dílem, kteří mě nakopli, a kteří mi pomáhají víc, než si sami vůbec uvědomují. Bez nich by tady totiž dnes nebylo vůbec nic. A proto bych vám o nich dnes rád řekl." 
related_posts: [31, 15]
---

Po prvním pražském srazu v Jobs.cz už to začalo vypadat, že tu naše komunita je, a že se jí daří. Že za tím nestojím jen já, ale dalších 15-20 lidí, to už vidět není. Co všechno tomu předcházelo a o jakých lidech, kteří přinesli Symfony k nám, tady mluvím?


## Jak to všechno začalo?

[Filip Procházka](https://filip-prochazka.com) integroval Symfony\Console do Nette. Kdyby nebylo Filipa, tak se se Symfony nikdy nepotkám.

*Díky Ti, Filipe, žes mi pomohl udělat první krok!*

<br>

Když jsem pak přebíral roční službu maintainera [ApiGenu](https://github.com/ApiGen), troufale jsem se odvážil přepsat custom CLI skript na Symfony\Console. Příjemně mě překvapilo, že jsem ji stihl celou nastudovat během jedné cesty autobusem z Prahy do Liberce.

*Díky vám [Jardo Hanslíku](https://twitter.com/kukulich) a [Ondřeji Nešpore](https://twitter.com/andrewsville) za předání tohohle projektu!*

<br>

Pak jsem začal hledat "Symfony" na českém Twitteru a spontánně tweetnul 3 lidem, že bych se s nimi rád potkal. Na jaře 2015 se mi ozval programátor stojící za stvoření skrz.cz, [Adam Motvička](http://motvicka.cz/). Potkali jsme se na [otvíračce Brněnského Hubu](https://www.facebook.com/events/848674628536913), kde mi řekl, že taky plánuje zrealizovat první setkání českých Symfony programátorů. Já už jsem nad tím uvažoval dlouho a tohle mě pořádně nakoplo k tomu, přejít konečně od vymýšlení k realizaci. 

*Díky Adame za vykopnutí mě mimo komfortní zónu!*

<br>

Během dubna 2015 jsem pak napsal [Martinovi Mayerovi](https://twitter.com/mayermartin) a [Martinovi Hasoňovi](https://twitter.com/hasonm). Lidem, které jsem považoval za české Symfony špičky. Martin Hasoň přispíval už léta do Symfony na Githubu. K tomu se přidal [Petr Jaša](https://twitter.com/spicimedved), který s ním [Symfony školí](https://www.webuni.cz/). 

*Díky chlapi za pomalý rozjezd a 3 minisrazy ve Falku, kde jsme si to mohli zkusit v malém a položit spolu základní kámen Symfony komunity!* 


## BC break - z Brna do Prahy

Pak nastal zvrat. V květnu jsem se neplánovaně stěhoval do Prahy. Nad brněnskou Symfony komunitou tak zůstal viset velký otazník.

Dozvěděl jsem se, že v Symfony dělá [Jirka Koutný](https://twitter.com/kutny). Ten mi řekl o [Zend srazu](http://srazy.info/prvni-zf-meetup-praha/5472). Tam jsem potkal dalších 10 lidí, které Symfony zajímá.

*Díky Jirko za první kontakt s Prahou! Hodně mě to nakoplo.*

<br>

Pak mi nečekaně zavolal Martin Mayer, jestli to v Brně může převzít a jestli je to pro mě ok. Bylo to více než ok a Martin s kluky to tam vlastně organizují dodnes. 

*Díky Martine za ten telefonát a za všechnu tvoji pomoc.*

<br>

Na Zend srazu jsem potkal [Ondru Machuldu](https://twitter.com/OndraM) z Jobs.cz, který se mého nápadu na Symfony komunitu chytnul. Naplánovali jsme první reálné kroky a vyrazili na cestu. Ondra přišel s tím, že 1. sraz by měl být až na podzim. Cože? Tak dlouho čekat? Ale dávalo to smysl, protože přes léto byla spousta lidí pryč. Ty 2 měsíce čekání, než se něco spustí, mě málem zabily. A taky jsem se trochu bál, že nás někdo předběhne. 

*Díky Ondro za naučení trpělivosti, dodání odvahy a zábavné moderování srazů!*

## Zrození 1. společného místa - web Symfony.cz 

Přes léto tak alespoň vznikly stránky. Přes doménu Symfony.cz jsem se dostal k [Dennisovi Fridrichovi](http://www.defr.cz/). Hned na prvním obědě jsem poznal, že jednou budeme dobří přátelé. A taky že jo - o pár měsíců později jsme spolu byli [v Paříži na SymfonyConu](http://pariscon2015.symfony.com/). Dennis dal dohromady [první verzi stránek](http://www.symfony.cz), která fakt měla šťávu.

*Díky Dennisi za dobrý vkus, investovaný čas a sestříhání nádherných záznamů ze srazů!*

## Jaký byl 0. sraz?

Přišlo září a 0. sraz - rozhodli jsme se, že to bude poslední čtvrtek v měsíci. Jako brněnská náplavka jsem v Praze neznal žádnou hospodu, už vůbec ne pro 20-30 lidí, které jsme čekali. Podaří se nám vůbec najít nějákou hospodu s takovou kapacitou, rychlým internetem a dobrým pivem? 

*Tady patří velké díky [Martinovi Hujerovi](https://www.martinhujer.cz/), který mi nakonec pomohl první hospodu zamluvit.*

<br>


Na sraz se nám přihlásilo přes 50 lidí. Co teď? Kam ty lidi dáme? 

*Díky [Petře Pavle](http://pepa.info/) za nalezení lepšího místa na poslední chvíli a záchranu 0. srazu - jinak bychom si asi seděli na klíně.*


## Kdo se k nám ještě přidal na cestě k Symfony komunitě?


Už jsme docela slušně rozjetí, takže dál už jen stručně:

- Díky [Honzovi Javorkovi](https://twitter.com/honzajavorek) za předání cenných 4letých zkušeností při řízení velkých komunit!
- Díky [Michalovi Švecovi](https://twitter.com/svecmichal), že mi vytrvale doporučoval seriál [Create your own framework on top of the Symfony Components](http://symfony.com/blog/create-your-own-framework-on-top-of-the-symfony-components), i když jsem mu první rok vůbec nerozuměl! 
- Díky lidem z [Designeo.cz](http://designeo.cz/), [Etnetera.cz](http://etnetera.cz/), [Jobs.cz](http://jobs.cz/), [Skrz.cz](http://skrz.cz/), [Bandzone.cz](http://bandzone.cz/) a [Shipito.cz](http://shipito.cz/) za ujasnění si konceptu propagace firem, který jsme pak začali nabízet! 
- Díky [Lmc.eu](https://www.lmc.eu/) za první sraz v pořádné firmě s chutným rautem a vychlazeným pivem!
- Díky [Lucce](http://kvitekmedovy.rajce.idnes.cz/) [Patoprsté](https://www.linkedin.com/in/patoprstalucia) za profesionální fotky s rychlým dodáním! 
- Díky [Shopsys.cz](https://www.shopsys.cz/) za srdečnou spolupráci, organizaci pravidelných srazů v Ostravě a propagaci na [PHPLive](http://www.phplive.cz/) a [ostravském BacCampu](http://www.barcampostrava.cz/)!
- Díky [Jakubovi Kulhánovi](https://twitter.com/jakubkulhan) za [skvělé bundly](https://github.com/skrz) a ještě lepší talky o Symfony u nás!
- Díky [Skrz.cz Developers](https://twitter.com/skrzczdev) za srdečnou podporu na sociálních sítích!
- Díky [Martinovi Hassmanovi](https://twitter.com/hassmanm) za podporu při psaní [prvního seriálu na zdrojak.cz](https://www.zdrojak.cz/serialy/symfony-po-kruckach/) a za jeho svatou trpělivost se všemi 10 autory!
- Díky [Honzovi Černému](https://twitter.com/iamchemix) za inspiraci v Nette komunitě a za to, že dorazil na náš 1. sraz - byla to pro nás velká pocta!
- Díky [Petrovi Prokopovi](https://twitter.com/petrnikolas) za [nastartování Symfony komunity v Hradci Králové](https://www.facebook.com/events/628065150674904/)! 
- Díky [Vaškovi Purchartovi](https://twitter.com/vasekpurchart) za přínosný [talk o Optimalizaci Symfony na devu](https://www.youtube.com/watch?v=f93mNBJ-IUA)!
- Díky [Michovali Špačkovi](https://www.michalspacek.cz/) za vedení [FB skupiny Modrý slon](https://www.facebook.com/groups/modryslon), díky které jsme mohli udělat radost 5 lidem černým Symfony sloníkem až z daleké Paříže!
- Díky [Petrovi Váchovi](https://twitter.com/petr_vacha), že se po 5 letech v Nette vydal cestou Symfony a přišel s nápadem napsat o Symfony knížku!
- Díky [Kačce Bláhové](https://www.linkedin.com/in/ka%C4%8Dka-bl%C3%A1hov%C3%A1-828677a6) za inspiraci a rozšíření obzorů, kam dál je možné komunitu vést!
- Díky [Honzovi Klatovi](https://twitter.com/klatys) za nápad na Symfony foundation, za to, že se mnou půjde přednášet na [Devel konferenci](http://devel.cz/konference), a taky za to, že dává do kupy první českou Symfony konferenci!
- Díky [Davidovi Matějkovi](https://twitter.com/matej_21), že i když patří mezi nejaktivnější přispěvatele na Nette fóru, tak si ve svém srdci našel kus místa i pro Symfony!  
- Díky [Martinovi Zemanovi](https://twitter.com/zemistr) za shánění speakerů, dodávání přednášek pro začátečníky, nápad využít [sli.do](https://www.sli.do/home) a [vytvoření skupiny na pracovní nabídky](https://www.facebook.com/groups/ceska.symfony.komunita.prace)!
- Díky [Jirkovi Kneslovi](http://www.knesl.com/) za možnost jít školit Symfony do firem!
- Díky [Nikole Ježkové](https://twitter.com/roxtri_cz) za zařizování prvního srazu v Českých Budějovicích!
- Díky [VímVíc.cz](https://www.vimvic.cz/) a [Monice Vrbové](https://www.instagram.com/monikavrbova) za [krásné promo video](https://www.facebook.com/symfonisti/videos/969858443063966/)!
- Huge thanks to [Javier Eguiluz](https://twitter.com/javiereguiluz) for great support in [Week of Symfony](http://symfony.com/blog/category/a-week-of-symfony)!

Díky [Klárce Ponczové](https://www.linkedin.com/in/klaraponczova) za podporu při celém tom všem a marketingové love brand tipy. Díky, mé Zlato!

A také díky mému synovi, Matyášovi Votrubovi, za to, že mě na tuhle cestu nevědomky vyslal svým nečekaným příchodem.


## A na kom to teď teda stojí? 

Hlavně na vás! Protože nebýt tolika úžasných lidí, kteří jsou do Symfony zapálení, tak bych doteď v hospodě seděl sám :).
