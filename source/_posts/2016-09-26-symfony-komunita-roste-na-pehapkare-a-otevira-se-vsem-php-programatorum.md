---
title: "Symfony komunita roste na PéHáPkaře a otevírá se všem PHP programátorům"
categories:
    - PHP
    - Symfony
    - komunita
perex: >
    Symfony komunita mění svůj název, jinak vše zůstane stejné jako dosud.
    <strong>Říkáš si proč?</strong> To se dnes dozvíš. 
thumbnail: "php.jpg"
---

<p class="perex">{$post['perex']|noescape}</p>

Od září 2016 měníme název komunity *Symfonisti* na *Péhápkaři*.
Vítáme tak všechny, kteří **jakkoliv dělají s PHP**, v České republice a na Slovensku.

## Čeho se to týká

- Přejmenovali jsme Twitter na **[@pehapkari](http://twitter.com/pehapkari)**
- Twitter hashtag na [#pehapkari](http://twitter.com/#pehapkari)
- A Facebook stránku na **[Péhápkaři](https://www.facebook.com/pehapkari)**
- Symfony srazy budou PHP srazy

Zbyte se dozvíš na webu *pehapkari.cz*, který bude do konce září.

<br>
<br>

Máme potřebu ti to vysvětlit, abys byl v obraze.

## 3 důvody, proč vyrůst na PHP komunitu

- Téma *PHP* odpovídá obsahu akcí za poslední rok lépe než *Symfony*
- Je to přirozený vývoj úzce zaměřených komunit. Ptali jsme se u nás i v zahraničí
- Chceme podpořit PHP vzdělávání u nás

A teď trochu podrobněji.


## 1. Téma *PHP* odpovídá obsahu akcí za poslední rok lépe než *Symfony*

Během srazů **v Praze** občas zazněly zmatené hlasy: *"Proč není na Symfony srazu nic o Symfony?"* Mrkli jsme proto na [témata přednášek](https://www.youtube.com/channel/UCTBgI1P8xIn2pp2BBHbv5mg/videos) za první rok.

**Pouze 6 z 21 přednášek bylo o Symfony**.

Podobné to bylo v Ostravě a Brně. Nemluvilo se jen o Symfony, ale taky o:
  
- Drupalu
- Nette
- SOLID principles
- Wordpressu
- Laravelu
- MySQL
- PostgreSQL
- architektuře
- ReactPHP
- RabbitMQ
- ELK
- PHPStormu
- kontejnerech
- Dotrine
- ...

Pojali jsme tedy podezření: "že by lidi zajímal více ekosystém PHP než Symfony"?

Abychom to ověřili, uspořádali jsme s pár přáteli [PHP konferenci](http://phpprague.cz).
kde bylo téma *PHP bez frameworků*. I když jsme akci propagovali jen 2-3 týdny dopředu, **dorazilo na ni [přes 120 lidí](http://srazy.info/PHPPrague/6496)**.
Včetně bratrů ze Slovenska!


## 2. Je to přirozený vývoj úzce zaměřených komunit

### Zend meetupy už nejsou

[Tomáš Fejfar](https://twitter.com/tomasfejfar) nám řekl, že Zend meetupy na tom byly podobně.
Témata kolem Zend Frameworku byla brzo vyčerpána, a proto se srazy pořádaly méně častěji a nad jinými tématy. Poslední Zend sraz v Praze byl vlastně -1. Symfony sraz.

### Posoboty už nejsou jen o Nette

Stejně tak [Posoboty](https://www.posobota.cz/) už nejsou dávno jen o Nette, jak nám potvrdil [Honza Černý](https://twitter.com/iamchemix).
Témata jsou podobně široká, jako výše uvedený seznam.

### A co Symfony komunity v zahraničí

Ptali jsme se taky [Javiera Eguiluze](https://twitter.com/javiereguiluz), který dává dohromady *Week of Symfony*, jak to měli ve Španělsku.

> The move that you propose is the exact same thing that happened to every Symfony user group in Spain (except for the Barcelona group). All of them are now PHP Group instead of Symfony Group. I think it makes a lot of sense to be more inclusive to other groups of people: Drupal, Laravel, WordPress, Magento, Nette etc.​

Jak to měli v Madridu (3,1 mil. obyvatel) nám napsal [Ariel Ferrandini Price](https://twitter.com/aferrandini): 
> After two or three years, we realised that we didn’t have too much to talk about Symfony.
> After 3 years, we have changed from 15 to 1 340 members.
> Also this will help people to know other technologies and open their minds.

A taky přímo [Tobiase Nylhoma](https://twitter.com/tobiasnyholm) ze Švédska, když byl v Praze na návštěvě.  

> We did the same. We kept our topics and pretty much everything, but now we are targeting a larger audience. 


## 3. Chceme podpořit PHP vzdělání u nás

Ze srazů, newsletterů, školení, vaší zpětné vazby a reakcí [na podcasty](http://nejenophp.cz/) vidíme, že vzdělání v PHP je mnohem více žádanější a potřeba, než rozvoj v tom či onom frameworku. Tím, že se téma zredukovalo na frameworky, nemají lidé, kteří žádný framework neumí a chtějí se v PHP vzdělávat a posouvat, prostor.

**Něco jako kdyby byla jen základní a vysoká škola a ty 4 volné roky mezi nimi si každý musí nějak zmáknout po svém.**

Vyzkoušeli jsme si to i na [PHP/Symfony školení s Czechitas](https://www.facebook.com/events/129438077476969/), že Symfony je moc a PHP stačí. 


## Bonusový bod: jako sjednocená PHP komunita dokážeme divy 

Někde jsme slyšeli, že **čeští programátoři jsou ve světě opravdu špička**. Taky si to myslíme a teď vidíme příležitost, 
jak to dát vědět o něco více. Myslíme si, že je to otázka času. Však za poslední rok u nás vzniklo hned několik komunit a vzdělávacích projektů kolem programování.

Začínáme žít a budeme vidět :)


## Jak to vidíš ty?

Tvůj hlas je pro nás také důležitý. 

- Napiš nám sem do komentářů ↓ 
- nebo přijď na [hospodský PHP sraz ve čtvrtek 29. 9. v Praze](https://www.facebook.com/events/759606430848460/)

Budeme se těšit.



